CARMINA LXIV 59

adueniet tibi iam portans optata maritis
Hesperus, adueniet fausto cum sidere coniunx,
quae tibi flexanimo mentem perfundat amore 330
languidulosque paret tecum coniungere somnos,
leuia substernens robusto bracchia collo.

currite ducentes subtegmina, currite, fusi.

nulla domus tales umquam contexit amores,

nullus amor tali coniunxit foedere amantes, 335

qualis adest Thetidi, qualis concordia Peleo.
currite ducentes subtegmina, currite, fusi.

nascetur uobis expers terroris Achilles,
hostibus haud tergm sed forti pectore notus,
qui persaepe uago uictor certamine cursus 340
flammea praeuertet celeris uestigia cernae.
currite ducentes subtegmina, currite, fusi.

non illi quisquam bello se conferet heros,
cum Phrygii Teucro manabunt sanguine campi,
Troicaque obsidens longinquo moenia bello 345
periuri Pelopis uastabit tertius heres.

currite ducentes subtegmina, currite, fusi.

illius egregias uirtutes claraque facta

saepe fatebuntur gnatorum in funere matres,

cum incultum cano soluent a uertice crinem 350

putridaque infirmis uariabunt pectora palmis.
currite ducentes subtegmina, currite, fusi.

namque uelut densas praesternens messor aristas

sole sub ardenti flauentia demetit arua,

Troiugenum infesto prosternet corpora ferro. 355
currite ducentes subtegmina, currite, fusi.

330 om. O. 334 umquam tales V. conexit Lach. 344
campi ω. tenen G, teuen O. Phrygiae—terrae Stat. alia
alii. 350 ita Baehr. c. in ciuium (tactuum ex metues
factum Ο) canos 8. a. u. V, tum crimen O, crines G. in
cinerem canos s. α. u. crines ω, uulg. 353 praesternens
ScaL, praecernens Ο, praeterriens G a prima manu, proster-
nens ω, praecerpens uulg. cultor G.

