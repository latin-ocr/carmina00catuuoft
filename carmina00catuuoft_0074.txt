56 0. VALERI CA TVLLI

 

 

funestam antennae deponant undique uestem,
candidaque intorti sustollant uela rudentes, 235
quam primum cernens ut laeta gaudia mente
agnoscam, cum te reducem aetas prospera sistet.’
haec mandata prius constanti mente tenentem
Thesea ceu pulsae uentorum flamine nubes
aerium niuel montis liquere cacumen. 240
at pater, ut summa prospectum ex arce petebat,
anxia in adsiduos absumens lumina fietus,
cum primum inflati conspexit lintea aeli,
praecipitem sese scopulorum e uertice iecit,
amissum credens inmiti Thesea fato. 245
sic funesta domus ingressus tecta paterna
morte ferox Theseus qualem Minoidi luctum
obtulerat mente inmemori talem ipse recepit.
quae tamen aspectans cedentem maesta carinam
multiplices animo uoluebat saucia curas. 250
at parte ex alia florens uolitabat Iacchus
cum thiaso Satyrorum et Nysigenis Silenis,
te quaerens, Ariadna, tuoque incensus amore.
*

quae tum alacres passim lymphata mente furebant,
euhoe bacchantes, euhoe capita inflectentes. 25 5
harum pars tecta quatiebant cuspide thyrsos,
pars e diuolso iactabant membra iuuenco,
pars sese tortis serpentibus incingebant
pars obscura cauis celebrabant orgia cistis,
orgia quae frustra cupiunt audire profani, 260
plangebant aliae proceris tympana palmis
aut tereti tenues tinnitus aere ciebant,
multis raucisonos efflabant cornua bombos
barbaraque horribili stridebat tibia cantu.

Talibus amplifice uestis decorata figuris 265

post 235 uulg. inseritur fragm. 9. 243 inflati V, Ellis,
infecti ω, uulg. ante 254 excidisse aliquid uidetur. quae
tum Bergk, qui tum V, qui cum Baehr. nullam lacunam
esse statuens. 263 mullis B. Pisanus, multi V.

